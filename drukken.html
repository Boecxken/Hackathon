<!DOCTYPE html>
<html>

<head>
    <title>Gedrukte boeken</title>
    <link rel="stylesheet" type="text/css" href="styles.css">
</head>

<body>
    <header>
        <nav class="navigator">
            <ul>
                <li><a href="index.html">Home</a></li>
                <li><a href="handschriften.html">Handschriften</a></li>
                <li><a href="drukken.html">Gedrukte boeken</a></li>
                <li><a href="contact.html">Contact</a></li>
            </ul>
        </nav>
    </header>

    <main>
        <article class="intro">
            <h1>Gedrukte boeken</h1>
            <p>
                Omdat het schrijven van boeken in de middeleeuwen een enorm tijdrovend proces was, kun je je wel
                voorstellen dat de uitvinding van de boekdrukkunst rond 1450 een zekere revolutie veroorzaakte. De
                Duitser Johannes Gutenberg ontdekte het drukken van boeken met losse loden letters, waarbij pagina’s
                letter voor letter in spiegelbeeld gezet werden en die via een soort letterraam in één keer op een vel
                gedrukt konden worden. Tegelijkertijd maakte perkament plaats voor papier, dat gemakkelijker te maken
                was en minder duur was dan perkament. De boekdrukkunst zorgde dus voor een hogere oplage, omdat er
                meerdere pagina's in een keer gedrukt konden worden, een lagere prijs en een grotere verspreiding onder
                een breder publiek.
            </p>
            <p>
                Al vroeg vestigde de eerste boekdrukker zich in Deventer. Dat had onder andere te maken met het feit dat
                Deventer in de middeleeuwen al naam had gemaakt als boekenstad. Dat was vooral te danken aan de vele
                boeken die waren geschreven in de kringen van de Moderne Devotie, een religieuze hervormingsbeweging die
                aan het eind van de 14e eeuw in Deventer opkwam. Maar ook de Latijnse school kende een grote
                naamsbekendheid en door de gunstige ligging aan de IJssel was het aantrekkelijk om je als drukker in de
                stad te vestigen. En dat gebeurde ook, waardoor Deventer in de 15e eeuw uitgroeide tot de grootste
                drukkersstad van de Noordelijke Nederlanden. De eerste boekdrukker was Richard Pafraet, die vanuit
                Keulen naar Deventer kwam en zich vestigde in de binnenstad. In 1477 drukte hij zijn eerste boek, een
                soort studieboek over de bijbel dat in bezit is geweest van het klooster in Diepenveen.
            </p>
            <p>
                De eerste drukken leken erg op handschriften. De drukletter was gebaseerd op de handgeschreven gotische
                letter, de marges zijn breed en wit, en alle versieringen werden
                met de hand aangebracht. Bij het zetten van de pagina werd er ruimte overgelaten voor initialen en
                versieringen, die later door iemand werden toegevoegd, net zoals ook in handschriften gebeurde.
            </p>
            <p>
                De uitvinding van de boekdrukkunst betekende dus niet dat de eerste gedrukte boeken een heel eigen
                uiterlijk en karakter kregen! Ze leken qua lay-out juist heel erg op middeleeuwse handschriften, want
                dát was natuurlijk waar mensen gewend aan waren. De boekdrukkunst bracht dus wel een nieuwe techniek met
                zich mee om boeken te maken, maar lange tijd bleven handschriften en gedrukte boeken naast elkaar
                bestaan. Langzaamaan maakten handschriften plaats voor gedrukte boeken en kregen die een heel eigen
                karakter en vielen ze pas écht van de handschriften te onderscheiden.
            </p>
        </article>
        <img width="100%" src="Afbeeldingen/Druk.jpg">
    </main>

    <footer class="balk">
        <p>Copyright 2021 Boekcultuur in middeleeuws Deventer</p>
    </footer>
</body>

</html>